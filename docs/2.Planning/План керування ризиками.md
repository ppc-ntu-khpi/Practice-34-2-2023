# ПЛАН КЕРУВАННЯ РИЗИКАМИ

Етап: *Планування (Planning)*

Проект: *Назва завдання/проекту*

Команда: *Назва команди*

Виконали:
>*Прізвище студента*

>*Прізвище студента*

>*Прізвище студента*

## **1. СПИСОК ГОЛОВНИХ РИЗИКІВ**

### **1.1. Вступ**

На етапі *планування ризиків* (третьому етапі процесу управління ризиками), грунтуючись на наявній головній таблиці ризиків (див. документ "[Оцінка ризиків](/docs/1.Envisioning/%D0%9E%D1%86%D1%96%D0%BD%D0%BA%D0%B0%20%D1%80%D0%B8%D0%B7%D0%B8%D0%BA%D1%96%D0%B2.md)" з попереднього етапу), відбувається побудова *планів конкретних дій*.

У головній таблиці ризиків фіксується додаткова інформація про  найпріоритетніші та найзначущіші - *головні ризики* (5-10 ризиків з найбільшою очікуваною величиною ризику). Планування (*planning*) означає *розробку детальних стратегій і заходів щодо кожного з головних ризиків*, *пріоритезацію* цих заходів та створення *зведеного плану* керування ризиками.

Подальше календарне планування (*scheduling*) означає інтеграцію завдань керування ризиками до загального календарного графіку проекту.Завдання з плану керування ризиками *доручаються окремим членам проектної групи*, а їх виконання активно *відслідковується*.

Основна мета кроку планування ризиків - розробка *детальних планів керуваннч виявленими головними ризиками*, і *забезпечення виконання цих планів* за допомогою їх інтеграції в загальні процеси керування проектом.

### **1.2. До виконання**

:point_right: Використовуючи головні таблиці ризиків для всіх категорій (з файлу  "[Оцінка ризиків](/docs/1.Envisioning/%D0%9E%D1%86%D1%96%D0%BD%D0%BA%D0%B0%20%D1%80%D0%B8%D0%B7%D0%B8%D0%BA%D1%96%D0%B2.md)" з попереднього етапу), виділіть **п'ять головних ризиків** з максимальною очікуваною величиною ризику. Сформуйте загальну *таблицю головних ризиків*. та наведіть її тут.

|Пріоритет|Причина|Наслідок|Ймовірність|Загроза|Очікувана величина|
| :- | :- | :- | :- | :- | :- |
|1| Недостатньо кваліфікований персонал | Погіршення якості роботи | 80% | 4 | 3.2 |
|2| Недостатньо точні оцінки часу та витрат | Збільшення витрат та затримки в роботі | 80% | 4 | 3.2 |
|3| Недостатньо ефективний план проекту | Затримки в роботі та збільшення витрат | 70% | 4 | 2.8 |
|4| Проблеми з безпекою даних | Втрата конфіденційної інформації, репутаційні проблеми | 50% | 5 | 2.5 |
|5| Нестабільність ринку та економічні кризи  | Втрата фінансових ресурсів, скорочення проекту | 50% | 5 | 2.5 |


## **2. ПЛАНУВАННЯ ЗАХОДІВ**

### **2.1. Вступ**

Плануючи конкретні дії стосовно роботи з ризиками, проектна група має розглянути шість наступних можливих підходів:

- **Дослідження** (research). Чи достатньо ми знаємо про кожен конкретний ризик? Чи маємо ми краще вивчити його, аби отримати про нього більше інформації та визначити його характеристики до того, як ми виконаємо певні дії?
- **Погодження** (accept). Чи зможемо ми пережити наслідки ризику, якщо вони все-таки настануть? Чи можемо ми погодитись з ризиком і не робити з цього приводу ніяких подальших дій?
- **Уникнення** (avoid). Чи можемо ми уникнути ризику, змінивши спосіб дій?
- **Перенесення** (transfer). Чи можемо ми перенести ризик на інший проект, проектну групу, організацію або приватних осіб (доручити їм мати з ним справу)?
- **Запобігання** (mitigation). Чи можна зробити щось заздалегідь для зменшення ймовірності настання ризику або його загрози?
- **Пом'якшення наслідків** (contingency). Чи може загроза ризику бути зменшена шляхом планування певної реакції на нього?

### **2.2. До виконання**

:point_right: Для *кожного головного ризику* сформулюйте обгрунтовані *відповіді на питання, зазначені для підходів* до планування заходів. 

### Ризик: *Недостатньо кваліфікований персонал*

Підходи до планування:
- **Дослідження**: Потрібно детальніше дослідити навички та досвід кожного члена команди, щоб визначити, наскільки вони відповідають вимогам проекту та чи потрібне їм додаткове навчання.
- **Погодження**: Якщо ми приймаємо ризик і погоджуємося з його можливими наслідками, то потрібно ретельно розглянути можливі наслідки та підготуватися до них. Можливо, ми зможемо зменшити наслідки ризику за допомогою певних заходів. Проте, ми повинні приймати рішення на основі об'єктивної оцінки ризику та можливих наслідків.
- **Уникнення**: Ми можемо уникнути цього ризику, змінивши наш процес навчання персоналу, або шляхом залучення зовнішніх ресурсів.
- **Перенесення**: Можемо перенести цей ризик, орендуючи кваліфікованих спеціалістів або привертаючи зовнішніх підрядників.
- **Запобігання**: Провести більш ретельний процес навчання та розвиток нашого персоналу.
- **Пом'якшення наслідків**: Запланувати додаткові ресурси або засоби для покриття можливих наслідків цього ризику, таке як додаткове навчання.

### Ризик: *Недостатньо точні оцінки часу та витрат*

Підходи до планування:
- **Дослідження**: Проведення дослідження проектів, які були завершені іншими компаніями в схожих галузях, може допомогти зрозуміти середній час та витрати для подібних проектів.
- **Погодження**: Важливо забезпечити взаємодію з командою, щоб дійти консенсусу щодо оцінки часу та витрат. Це може зменшити ризик недостатньо точних оцінок, оскільки включає в себе знання та досвід всіх учасників команди.
- **Уникнення**: Уникнути ризик неможливо. Час та витрати на виконання проекту фіксовані.
- **Перенесення**: Використовувати планувальні інструменти, наприклад, календарі або додатки для планування.
- **Запобігання**: Запобігати ризику шляхом встановлення процесів контролю за якістю навчання персоналу та забезпечення належного рівня навчання та оцінювання.
- **Пом'якшення наслідків**: Пом'якшити його можна якісно розставивши ролі та організовувати регулярні зустрічі, налагодити гарний зв'язок між працівниками.

### Ризик: *Недостатньо ефективний план проекту*

Підходи до планування:
- **Дослідження**: Проведення дослідження проектів, які були завершені іншими компаніями в схожих галузях, може допомогти зрозуміти ефективний план для подібних проектів.
- **Погодження**: Якщо наслідки ризику стануть значними і можуть серйозно підірвати успішність проекту, то просто погодитись з ризиком і не робити жодних подальших дій не можна. Потрібно виконати перегляд плану проекту, введення нових контрольних точок, збільшення кількості ресурсів, або інші заходи, які допоможуть зменшити наслідки ризику і забезпечити успішне завершення проекту.
- **Уникнення**: Змінити підхід до планування проекту і включити додаткові етапи для перевірки та забезпечення ефективності плану.
- **Перенесення**: Можна залучити до роботи над планом проекту більш кваліфікованих фахівців з планування проектів або скористатися професійними програмними засобами для планування проектів.
- **Запобігання**: Здійснювати системний моніторинг процесу планування проекту з метою своєчасного виявлення можливих проблем з плануванням та прийняття рішень щодо їх вирішення.
- **Пом'якшення наслідків**: Можна розробити план запасних дій та контингенційних планів, які дозволять зменшити наслідки ризику, якщо він все ж настане.

### Ризик: *Проблеми з безпекою даних*

Підходи для планування:
- **Дослідження**: Передбачає глибоке дослідження проблем з безпекою даних, щоб зрозуміти їх характер і причини виникнення. В результаті цього дослідження можуть бути виявлені потенційні загрози та уразливості системи безпеки даних. Після аналізу можуть бути запропоновані різні рішення для підвищення рівня безпеки.
- **Погодження**: Погодження з ризиком може призвести до небезпечних наслідків, таких як втрата даних, порушення конфіденційності та порушення законодавства. Не можна просто погодитися з ризиком і не робити з цього приводу ніяких подальших дій. Якщо наслідки ризику вже настали, то потрібно вжити негайних заходів для зменшення збитків та забезпечення безпеки даних у майбутньому.
- **Уникнення**: Уникнути цей ризик можливо, змінивши спосіб дій. Наприклад, ми можемо не збирати та не зберігати надмірну кількість особистих даних, які можуть бути скомпрометовані.
- **Перенесення**: Ми можемо найняти сторонню компанію для зберігання наших даних та забезпечення їх безпеки.
- **Запобігання**: Застосування надійних методів шифрування даних та регулярне оновлення програмного забезпечення для запобігання вразливостям. Використання міцних паролів та двофакторної аутентифікації для захисту від несанкціонованого доступу до даних.
- **Пом'якшення наслідків**: Розробка плану дій в разі порушення безпеки даних, що містить кроки по відновленню даних та протидії наслідкам інциденту.  Організація моніторингу доступу до даних для вчасного виявлення несанкціонованого доступу та прийняття необхідних заходів.

### Ризик: *Нестабільність ринку та економічні кризи*

Підходи для планування:
- **Дослідження**: Найкращим підходом буде докладне дослідження ринку, збір статистичних даних та аналіз тенденцій. Це допоможе отримати більше інформації про характеристики ризику, такі як його ймовірність та потенційні наслідки.
- **Погодження**: Нестабільність ринку та економічні кризи можуть мати серйозні наслідки для бізнесу. Необхідно підготуватись до можливих наслідків та прийняти необхідні заходи для зменшення ризиків та мінімізації впливу кризових ситуацій. Це допоможе зберегти бізнес, зберегти робочі місця та зменшити загальний вплив кризи на економіку та суспільство в цілому.
- **Уникнення**: Одним з підходів може бути зміна стратегії бізнесу, зокрема зосередження на стійких до кризи ринках та диверсифікація портфеля продуктів.
- **Перенесення**: Ризик можна перенести на іншу сторону за допомогою страхування та інших фінансових інструментів. Наприклад, можна укласти угоду про захист від коливань валютного курсу або захистити себе від фінансової невдачі за допомогою відповідного страхування.
- **Запобігання**: Провести дослідження ринку та аналізувати тенденції, що можуть викликати кризу. Це допоможе компанії передбачити можливі проблеми та прийняти відповідні заходи. Створити резервні фонди, що допоможуть компанії витримати фінансові труднощі під час кризи.
- **Пом'якшення наслідків**: Розробка стратегій для зменшення впливу негативних економічних змін, таких як зменшення витрат або збільшення ринкових долей, а також планування фінансових резервів для витребування в разі кризи.


:bulb: *Ще раз перегляньте та проаналізуйте свої відповіді - це дозволить вам заповнити наступні пункти документу - розподіліти ризики за заходами.*

## **3. ДОСЛІДЖЕННЯ**

### **3.1. Вступ**

Багато з ризиків пов'язані з *невизначеностями*, породженими неповнотою інформації. Вони можуть бути ефективно вирішені після додаткового вивчення пов'язаної з ними предметної області. 

Наприклад, проектна група може прийняти рішення про проведення маркетингового дослідження, щоб більше дізнатися про наявні у користувачів базові навички та про їхнє бажання використовувати нові технології. У разі проведення таких досліджень план керування ризикомами має містити опис цих досліджень, включаючи формулювання гіпотез, які перевіряються, і досліджуваних питань.

### **3.2. До виконання**

:point_right: Вкажіть тут головні ризики, які потребують додаткових дослідженнях. Для кожного такого ризику визначте якої інформації бракує, звідки та яким чином її передбачається отримати.

### Недостатньо кваліфікований персонал:

Бракує інформації про те, які підходи кожен член команди використовує при прийнятті рішень та наскільки вони сумісні. Інформацію можна отримати шляхом проведення зустрічей, обговорення взаємодії членів команди при прийнятті рішень та аналізу інших проектів, де були проблеми з несумісністю рішень у команді.

### Недостатньо точні оцінки часу та витрат:

Бракує інформації про аналогічні проекти, щоб зрозуміти, які завдання займали більше часу та ресурсів, ніж передбачалося, та які аспекти були недооцінені. Інформацію можна отримати шляхом аналізу проектів, які були виконані раніше в різних компаніях, вивчення досвіду інших компаній у галузі та спілкування з експертами відповідної сфери.

## **4. ПОГОДЖЕННЯ**

### **4.1. Вступ**

Природа деяких ризиків є такою, що кращим рішенням буде погодження з ними для реалізації можливостей, які ними відкриваються, оскільки для них просто не існує ефективних превентивних або коректуючих заходів. 

*Погодження не є бездіяльність*. План керування ризиками має містити обгрунтування того, чому проектна група вирішила погодитись з ризиком, а не розробляти заходи щодо його запобігання і пом'якшення наслідків.

### **4.2. До виконання**

:point_right: Вкажіть тут головні ризики, з наслідками реалізації яких можна погодитись без виконання спеціальних дій. Для кожного такого ризику наведіть обгрунтування погодження з ним.

:bulb: *Скористайтесь інформацією, наведеною вами у попередньому розділі (п. 2.2) документу. Це може бути текстовий список або таблиця.*

## **5. УНИКНЕННЯ**

### **5.1. Вступ**

Можливо, виявлений ризик може бути найкращим чином *нейтралізований шляхом деяких змін в проекті*, аж до виключення існування ризику. В такому випадку план керування ризиками має містити обгрунтування змін, всі вони мають бути також відображені в плані проекту. Крім того, мають бути ініційовані заходи, необхідні для втілення обраних змін в життя.

### **5.2. До виконання**

:point_right: Вкажіть тут головні ризики, які можуть бути *видалені з розгляду за умови виконання певних змін* в проекті. Для кожного такого ризику чітко сформулюйте, *які зміни необхідні і чому*. Потім для кожного ризику вкажіть, чи будуть внесені зміни в проект чи ні.

:bulb: *Скористайтесь інформацією, наведеною вами у попередньому розділі (п. 2.2) документу. Це може бути текстовий список або таблиця.*

## **6. ПЕРЕНЕСЕННЯ**

### **6.1. Вступ**

Іноді можна передати керування ризиком третій стороні, яка безпосередньо не бере участі в проекті (аутсорсінг). Прикладами таких випадків є:

- *страхування*;
- найм сторонніх *консультантів* з великим досвідом роботи;
- *придбання готового компонента* замість створення його власними силами;
- залучення зовнішніх *субпідрядників*.

*Перенесення ризику не обов'язково означає його зникнення*. В загальному випадку перенесення ризику призводить до нових ризиків, які вимагають керування, але мають прийнятний рівень загрози. Наприклад, залучення зовнішнього консультанта може перенести технологічні ризики за межі проектної групи, але призведе до ризиків в галузях керування та бюджетування.

### **6.2. До виконання**

:point_right: Вкажіть тут головні ризики, роботу з якими можна доручити третім особам. Для кожного такого ризику обгрунтуйте, чому передача керування ризиком призведе до зменшення витрат проекту на роботу з ним.

:bulb: *Скористайтесь інформацією, наведеною вами у попередньому розділі (п. 2.2) документу. Це може бути текстовий список або таблиця.*

## **7. ЗАПОБІГАННЯ**

### **7.1. Вступ**

План запобігання ризику описує заходи, які здійснюються завчасно з метою запобігання ризику або зменшення загрози або наслідків його реалізації до прийнятного рівня. Запобігання ризику, на відміну від уникнення, концентрується на його зниженні до прийнятного рівня (уникнути означає змінити проект з метою "обійти" цей ризик).

Головна мета запобігання ризику - *зниження його ймовірності*. Наприклад, певна додаткова кількість підключень до Internet скорочує ризик повної втрати доступу до глобальної мережі.

*Не для кожного ризику існує ефективна стратегія запобігання*. В таких випадках доцільно спланувати заходи щодо пом'якшення наслідків ризику.

### **7.2. До виконання**

:point_right: Вкажіть тут головні ризики, ймовірність настання яких може бути знижена за умови виконання деяких дій. Для кожного такого ризику вкажіть заходи щодо його запобігання та оцінку витрат на виконання цих заходів.

:bulb: *Скористайтесь інформацією, наведеною вами у попередньому розділі (п. 2.2) документу. Це може бути текстовий список або таблиця.*

## **8. ПОМ'ЯКШЕННЯ НАСЛІДКІВ**

### **8.1. Вступ**

Планування заходів з пом'якшення наслідків ризику полягає у створенні *запасних планів* на випадок, якщо превентивні заходи щодо запобігання негативних наслідків не досягнуть мети. Такі плани необхідні для всіх ризиків, включаючи й ті, для яких розроблені плани запобігання. Вони передбачають *дії на випадок реалізації ризику* і мають мінімізувати вплив наслідків. Щоб бути ефективними, ці плани мають бути *розроблені завчасно*. Проектна група може встановити для кожного ризику *тригер (trigger)* - умову застосування плану реагування.

### **8.2. До виконання**

:point_right: Всі ризики потребують пом'якшення наслідків. Для кожного головного ризику спробуйте сформулювати заходи, які мають бути виконані в разі реалізації ризику, оцінити витрати на їх виконання і порівняти їх з очікуваною загрозою ризику.

:bulb: *Скористайтесь інформацією, наведеною вами у попередньому розділі (п. 2.2) документу. Це може бути текстовий список або таблиця.*

## **9. ПЛАНУВАННЯ КЕРУВАННЯ РИЗИКАМИ**

### **9.1. Вступ**

Проектна група має розробити плани керування для кожного з головних ризиків, що містять дії щодо запобігання і пом'якшення наслідків, тригери та детальний опис всіх необхідних кроків.

Інформація, яку проектна група може взяти до уваги, документуючи плановані дії, містить наступне:

- **Ідентифікатор ризику**. Унікальне ім'я ризику (для моніторингу та звітності).
- **Формулювання ризику**. Опис ризику природною мовою, включаючи умови, які призводять до втрат і самі втрати (наслідки), які виникнуть, якщо ризик перетвориться на проблему.
- **Стратегія запобігання ризику**. Один або два параграфи тексту, що описують стратегію проектної групи з запобігання цього ризику, включаючи всі зроблені припущення.
- **Плановані дії**. Перелік заходів, які проектна група має здійснити для реалізації стратегії керування ризиком, включаючи дати обов'язкового завершення цих заходів та інформацію про персональну відповідальність за них.
- **Стратегія пом'якшення наслідків**. Один або два параграфи, що описують стратегію команди у випадку, якщо заходи щодо запобігання ризику не дали належного ефекту. Ця стратегія буде реалізовуватися після спрацьовування тригера плану пом'якшення наслідків.
- **Тригери планів реагування** (пом'якшення наслідків). Критерії, використовувані проектною групою для визначення умов початку виконання плану пом'якшення наслідків.
- **Відповідальність**. Рольовий кластер і окремі особи, відповідальні за виконання запланованих дій.

Крім того, має бути здійснене *календарне планування (scheduling)* діяльності, яка стосується ризиків. В кінцевому підсумку вся діяльність, пов'язана з ризиками, має бути включена в календарний графік проекту.

### **9.2. До виконання**

:point_right: Для кожного головного ризику вкажіть план керування, що містить інформацію з усіх наведених вище пунктів, і календарний графік для заходів з пункту "Плановані дії".

:bulb: *По суті, вам треба для кожного з п'яти головних ризиків скопіювати сюди інформацію з пунктів 3.2, 4.2, 5.2, 6.2, 7.2, 8.2. Також треба вказати терміни виконання планів запобігання - коли саме в проекті вони будуть виконані.*

---

- [ ] *Прізвище студента*
- [ ] *Прізвище студента*
- [ ] *Прізвище студента*

---
[:arrow_up: Повернутись до початку етапу](/docs/2.Planning/README.md)
